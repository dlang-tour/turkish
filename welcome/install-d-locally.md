# D'nin Kurulumu

D dilinin resmi derleyicisi DMD'dir (Digital Mars D). Ayrıca [LDC](https://github.com/ldc-developers/ldc) ([LLVM](http://llvm.org) tabanlı) ve [GDC](https://gdcproject.org) ([GCC](https://gcc.gnu.org/) tabanlı) D derleyicileri de mevcuttur. Daha ayrıntılı bilgi için [Derleyiciler](https://wiki.dlang.org/Compilers) viki sayfasına göz atabilirsiniz. D diline yeniyseniz ve hangisini yüklemeniz gerektiğini bilmiyorsanız DMD'yi yüklemenizi öneririz.

## İndirme ve Kurulum

[D indirme sayfası](https://dlang.org/download.html) farklı D derleyicileriyle ilgili bilgileri ve çeşitli işletim sistemleri için derleyici kurulum dosyalarını barındırır.

Kurulum dosyalarına alternatif olarak Posix-benzeri sistemler (Linux, FreeBSD, MacOS) için yönetici izni gerektirmeyen [yükleme komutu](https://dlang.org/install.sh)nu çalıştırabilirsiniz. Daha ayrıntılı bilgi için [yükleme komutu kılavuzu](https://dlang.org/install.html)na bakabilirsiniz.

## Kod Düzenleyici

D'nin güzel bir tarafı, süslü bir IDE'yi gerektirmemesidir çünkü D sizi uzun ve kendini tekrar eden (boilerplate) kod yazmaktan kurtarır. Yine de rahat kullandığınız veya tercih ettiğiniz bir editör varsa aşağıdaki D eklentilerinden birini deneyebilirsiniz:

- [Atom](https://github.com/Pure-D/atomize-d)
- [Eclipse](http://ddt-ide.github.io)
- [Emacs](https://github.com/Emacs-D-Mode-Maintainers/Emacs-D-Mode)
- [IntelliJ](https://github.com/intellij-dlanguage/intellij-dlanguage)
- [Sublime Text](https://github.com/yazd/DKit)
- [Vim](https://wiki.dlang.org/D_in_Vim)
- [VS Code](https://marketplace.visualstudio.com/items/webfreak.code-d)
- [__Visual Studio__](http://rainers.github.io/visuald/visuald/StartPage.html)

D için özel tasarlanmış IDE'leri de tercih edebilirsiniz:

- [Coedit](https://github.com/BBasile/Coedit)
- [Dlang IDE](https://github.com/buggins/dlangide)

Viki sayfasından mevcut [editörler](https://wiki.dlang.org/Editors) ve [IDE'ler](https://wiki.dlang.org/IDEs) hakkında daha ayrıntılı bilgiye ulaşabilirsiniz.
